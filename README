Szép és jó dolog a su program és végtelen változata (su1, sudo, ...), de
ezek mind-mind hatalmas apparátust igénylő programok, melyeket mezei
felhasználó is el tud indítani (setuid bit segítségével), pam-oznak,
syslog-olnak, konfig fájlt olvasnak stb.

A sok-sok brutális állat mellett viszont hiányzik az a félsoros aranyos kis
program, amely egy egyszerű felület a setuid() és barátai függvényhívások
köré, hogy a root felhasználó egyszerűen tudjon másmilyen felhasználóvá
váltani.

Nos, íme, itt van ez a program. Gyakorlatilag egy minimál program a setuid()
hívás köré. Igazából szívesen hívnám setuid-nak a programot, de biztosan
sokan összekevernék a setuid bittel, amely másról szól.

Semmiképpen ne telepítsd setuid vagy setgid bittel, mert ez esetben máris
bármely felhasználó root-tá tud változni. Ez a program csak azt a célt
szolgálja, hogy a root át tudjon váltani más felhasználóvá.


Koblinger Egmont <egmont@uhulinux.hu>
2002. szept. 14.
